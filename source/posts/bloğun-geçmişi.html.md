---
title: Bloğun Geçmişi
date: 2020-06-20T19:45:46.461Z
description: Blogların içeriği geleneksel internet içeriğinden farklılık
  gösterdiği için sadece bloglar için kurulmuş özel indeksleme mekanizmaları ve
  arama motorları bulunmaktadır...
image: /images/uploads/wordpress-923188_1920.jpg
---
Blogların içeriği geleneksel internet içeriğinden farklılık gösterdiği için sadece bloglar için kurulmuş özel indeksleme mekanizmaları ve arama motorları bulunmaktadır. [Technorati](https://tr.wikipedia.org/wiki/Technorati "Technorati") en başarılı blog teknolojilerinden biridir. Ayrıca [Google Blog Search](https://tr.wikipedia.org/wiki/Google_Blog_Search "Google Blog Search") adında bir blog arama motoru işletmektedir. 2005 yılında [Verisign](https://tr.wikipedia.org/wiki/Verisign "Verisign") tarafından satın alınan [Weblogs.com](https://tr.wikipedia.org/wiki/Weblogs.com "Weblogs.com"), dünyanın en büyük blog ping servisi olarak tüm internet indeksleme mekanizmalarına veri sağlamaktadır.

İnternet ile ilgili ciddi bir araştırma kurumu olan Jupiter Research'ün 2005 yılında yaptığı bir araştırmasına göre, blog sitesi sahiplerinin yarısının yıllık geliri 60.000 [doların](https://tr.wikipedia.org/wiki/Dolar "Dolar") üstünde; blog okuyanların %60'ı erkek ve blog okuma alışkanlığı olanların %73'ü 5 yıldan uzun süredir internet bağlantısına sahip. Blog okuyanların %28'i blog okumak için [RSS](https://tr.wikipedia.org/wiki/RSS "RSS") kullanıyor. 2005 sonunda yapılan başka bir araştırmaya göre de internet kullanıcılarının %38'i blog kelimesinin anlamını bildiklerini, %27'si ise blog okuduklarını belirtmiştir. [Blogosferin](https://tr.wikipedia.org/wiki/Blogosfer "Blogosfer") nabzını tutma misyonundaki [Technorati](https://tr.wikipedia.org/wiki/Technorati "Technorati")'nin istatistiklerine göre, günde 50.000'den fazla yeni blog sitesi yaratılıyor.

Blogların kullanımı 1999 yılında [Blogger](https://tr.wikipedia.org/wiki/Blogger_(servis) "Blogger (servis)")'ın bu hizmeti vermeye başlaması ve kısa süre sonra bunu ücretsiz hale getirmesi ile yaygınlaşmıştır. 2003 yılı Şubat ayında [Google](https://tr.wikipedia.org/wiki/Google "Google"), Blogger'ı satın aldı ve Google araç çubuğuna, ziyaret edilen sayfanın adresini doğrudan bloğa girmeyi sağlayan 'Blog This!' tuşu yerleştirdi. İngilizce bilen çoğu kişi ilk defa bu düğme sayesinde bloglar ile tanışmıştır.

Blogger ile aynı zamanlarda kurulan [LiveJournal](https://tr.wikipedia.org/wiki/LiveJournal "LiveJournal"), sadece belirli kişilerin okumasına izin verilebilen blog sayfaları sağlayarak popüler olmuş bir blog sitesidir. Hâlen en çok blog yaratılan sistemlerden biri olan LiveJournal, yazdıklarını herkesle paylaşmak istemeyen ve grup bağlarına önem veren kişiler tarafından tercih ediliyor.

[Microsoft](https://tr.wikipedia.org/wiki/Microsoft "Microsoft")'un [Windows Live Spaces](https://tr.wikipedia.org/wiki/Windows_Live_Spaces "Windows Live Spaces") adlı blog sistemi de, MSN üyelerine sunulan [Windows Live Messenger](https://tr.wikipedia.org/wiki/Windows_Live_Messenger "Windows Live Messenger") hizmetine ilişkilendirilince ciddi bir yayılma göstermiştir. Üyelerin fotoğraf albümü oluşturmasına izin veren sistem, blogların güncellendiği anda paylaşılmasını sağlayan dahili bir yapıya da sahiptir. Daha çok amatör kullanıcılar yönelik bir hizmet olan Windows Live Spaces, görünüş ve yapı olarak değişikliğe pek açık değildir. Ayrıca, Windows Live Messenger daha çok sohbet amacıyla kullanılan bir servis olduğundan, Space'lerde yer alan bloglar da daha çok resim yükleme alanı olarak kullanılmaktadır. Microsoft, 27 Eylül 2010'da, Windows Live Spaces servisini durduracağını açıklamış ve kullanıcılarına blog'larını ücretsiz olarak WordPress.com'a taşıma olanağı sunmuştur.

Hızla büyüyen ve ciddi bir akım haline gelen blog dünyasında, İnternetin devlerinden [Yahoo!](https://tr.wikipedia.org/wiki/Yahoo! "Yahoo!") da 2005 yılının Mart ayında kendi blog sistemi [Yahoo! 360](https://tr.wikipedia.org/w/index.php?title=Yahoo!_360&action=edit&redlink=1 "Yahoo! 360 (sayfa mevcut değil)")'ı açtığını ilan etmiş, ancak 2012 yılında ise Yahoo!'nun verdiği bu hizmet Yahoo! tarafından sonlandırılmıştır.

Son olarak 2007 yılında da, Tim O'Reilly [Blogger's Code of Conduct](https://tr.wikipedia.org/w/index.php?title=Blogger%27s_Code_of_Conduct&action=edit&redlink=1 "Blogger's Code of Conduct (sayfa mevcut değil)") fikrini ortaya atmıştır.

> Kaynak: [Wikipedia](https://tr.wikipedia.org/wiki/Blog)